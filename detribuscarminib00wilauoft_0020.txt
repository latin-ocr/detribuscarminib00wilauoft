*16—

poterat sortasse comicus poeta certo consilio praeteritum tempus
fingere: sed Persae rebus Seleuci Antiochive regnum nou minus
bene conveniret, nihilque erat cur poeta Toxilum Saturionemque
patris aut avi sui aequales faceret. quid quod Seleuci Antiochive
aetate c Persis hospitem haud facile induxisset, qui postquam
regno exciderant inter ignobiles et propter ipsam longinquitatem
Graecis parum notos populos fuerunt, donee Arsacidarum virtuti-
bus vetus gloria renasceretur. nullo autem tempore ex Persia
venire poterat dici (495) qui veniret ex Arabia, nisi cum totam
Asiam Persae obtinerent. at Ochi, regis fortissimi, qui mortuus
est 338, temporibus omnia conveniunt eximie, permultosque Athe-
nienses etiam sub Codomanno stipendia fecisse constat. itaque
huius aetatis Persam esse contendo, doctam, dum Aristoteles in
Lyceo antiquam et Aristophaneam cum nova et aequali comoedia
comparat.

Perlustrabo primum paucos versus, in quibus aetatis indicium
aut est aut quaeri potest. v. 123 cynicus et commemoratur et
describitur cum supellectile sua. ampullam. sto-iqilem scaphium soc-
cos pallium marsuppimn habeat, ληκύθιον στλεγγίδα ποτήριον ἐμβα-
δας τριβώνιον πήραν, e quibus Diogenes nonnulla postea abiecisse
dicitur. in comoediae Graecae relliquiis nisi fallor ante Menan·
drum Cratetis aequalem non commemorantur cynici, et Pythagori-
starum potius squalorem Diodorive Aspendii ¹) pallium ridet me-

1) Hunc medio saeculi quarto fuisse recte docuit Ungerus, Stratonici citha-
roedi aetate secundum locupletes auctores circumscripta. quamquam in singu-
lis testimoniis iudicandis solitas sibi turbas fecit. testes dictorum et artis
Stratonici habemus Ephorum Phaeniam Theophrastum Clearchum, imprimis
Callisthenem (cf. quae Kaibel II p. 268 Athenaei sui adnotat. p. 268, 26—271‚
28 Callisthenis sunt). hos si sequimur, aetatem invenimus quam recte definit
Ungews, nihil igitur curamus Machonem‚ de veritate dictorum quae versibus
reddit merito securum, hic enim Nicoclem et Nicocreontem, regulos Cyprios,
confudit. Capito autem qui cum Ptolemaeo rege Stratonicum disputasse vult,
regem Ptolemaeum nullum nisi Aegypti regem dicit: an tu credis Traiani ae·
tate quemquam de alio cogitasse? at Ungerus, perdite sagax, Ptolemaeum
aliquem Alei-itam Stratonici temporibus Macedoniae regnum affectasse reminis-
citur: huno igitur a Capitone dici! magis expedit ostendere, qui ille Capito
fuerit, quem poetam fuisse et ad Philopappum misisse miscellae lectionis libros
(ὑπομνήματα) Athenaeus tradit, patriamque indicat Alexandream. tamen
eundem esse credo Q. Pompeium Q. f. Coll. Capitonem Pergamenum poetam,
cui Athenienses statuam posuerunt CIA III. 769, derisi propterea a Dione
Prusaensi 31, 116, quod plane egregia coniectura assecutus est vir vere Grae·
eae et eruditionis et humanitatis Stephanus Cumanudes. sicut enim Athenien-
ses et Romanam et Pergamenam civitatem Capitonis memorant, ita Athenaeum

