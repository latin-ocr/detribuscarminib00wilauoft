AGADEMIAE GEORGIAE AUGUSTAE
PRORECTOR

FRIDERIOUS MERKEL

SENATU.

Adolphi Kiesslingii, qui mihi olim collega fuit, amicus semper
erit suavissimus, acerba morte permoveor ut praestem quod vivo
negaveram identidem flagitanti. cum enim ante hos decem annos
in eo esset ut commentarium illum prelis subiceret, per quem no-
men suum cum Horatio in saecula futura coniunxit, legere me
iussit quae ad Carmina Horatii adscripserat. e quibus multa ego
. discebam, pleraque laudabam, de aliis longi reviviscebant sermones,
quos de hoc potissimum poeta, qui inter Romanos maxime Grae-
cus est, saepe egeramus, donec in indole studiis artibus Horatii
aestimandis plane consentiremus, secus a vulgO, cui hic poeta, qui
Romae in Augusteae aetatis luce viris scribebat sermones utrius-
que linguae doctis, in usum scholasticae umbrae, ludimagistrorum et
puerorum, Pimpleum scandere montem videtur. sed singula quaeque
recte intellegere velle infinitus labor est, neque fieri potest quin
duo homines quamvis in summa re consentientes, ubi de singulis
versibus aut carminibus agitur explicandis, in diversissima disce-
dant. quamquam hi quidem disputando plerumque ad consensum
deducuntur, modo erroris se convinci patiantur, vulgus ne quid
ignorasse videatur nihil mavult discere. tunc igitur in eam carÎ‡ '
minis I 28 explicationem incidi, quam nunc paucis auctam propo-
siturus sum. quae Kiesslingii plausum statim ferebat, sed neque
ego ab illo impetrare potui, ut iure amicitiae in suum eam recipe-
ret commentarium, neque ille a me, ut hoc breve foliolum splen-
didae coronae tamquam meum intersererem. nec facile nunc de
latinis ego carminibus verba facerem, nisi amicitiae nostrae ita me
litare quodammodo putarem.

Minime laudandum est carmen illud quod in Archytam inscribi
1 ss

