-19-

ret, sed hio Toxilus ceteros servos longe superat audacia et su-
perbia. emit meretricem sescentis nummis, imperat conservo Paeg-
nio, contemnit Dordalum, liberum hominem, parasito utitur cive.
Plautus in principio fabulae admirantem facit Sagaristionem iam
servi hic amant (25), sed postea Graeci poetae vestigia premit, ne-
que profecto ad Romanos mores hanc maxime Atticam fabulam
poterat revocare. quippe non solum qui de republica Attica scrip-
sit Cleonis aetate servos Athenis liberrime vivere conquestus est,
aut Paphlagonem in conservos suos saevientem inducit Aristopha-
nes, sed Periclem scimus rei familiari suae praeposuisse dispensatorem
servum (Plutarch. Per. 16, 5), et Demosthenis in Calliclem oratio Calla-
rum vilicum in fundo eri ad arbitrium omnia administrantem, vicinis
civibus negotia facessentem, in ius vocatum describit. nullum autem
vitae Atticae documentum magis luculentum est magisve dignum quod
cum Persa componatur quam Hyperidis contra Athenogenem ora-
tio, Gallorum philologorum sollertia ac felicitate ex inferis nuper
suscitata: Midam servum magnam aeris alieni molem contrahere,
quasi patria potestate in filios uti, cum filiis redimi manuque mitti
videmus. quae oratio cum fere aequalis sit, hanc quam instaura-
mus comoediam optime illustrat. verum quantamcumque vitae
·licentiam Attica mansuetudo servis concessit, servi tamen sunt,
suo nomine nihil possunt in iure agere, in manu eri manent. ita-
que Toxilus Lemniselenin neque emit neque manu mittit, sed a
Dordalo ea condicione manu mittitur, ut Toxilo appareat: similes
condiciones in actis Delphicis aliisque liberationum titulis multae
leguntur. Athenis cum talia lapidibus non inscriberentur neque per
fictionem quae dicitur legalem servi liberandi deo alicui vende-
rentur, factum est ut multa quae scire expediret memoriae non
traderentur. persaepe liberantur servi in comoedia, sed nisi fallor
per solum eri verbum. quem coram populo proclamasse se servum
hunc liberare aliunde scimus. sed utrum talis proclamatio lego
praescripta fuerit, an nomen liberti ad magistratum aliquem defe-
rendum fuerit, non exploratum est. quamquam habuerint liberti
necesse est aut libelli legitime obsignati aut testium auctoritatem,
quibus libertatem demonstrare possent. Dordalus pretio accepto
(438) simpliciter dicit, se liberare iam Lemniselenin, et in forum
abit, ut nummos quos a Toxilo accepit argentariis proponat exa-
minandos (quantum quidem e loco lacero colligi potest); ubi
autem redit, quasi apud praetorem professus sit Lemniselenin a
se manu missam esse, loquitur (487). in quibus quatenus Graecos
Romanis moribus mutaverit Plautus, ambigo. multa ab eo novata

esse certum est, siquidem quidquid in credendi verbo luditur, a
2*

