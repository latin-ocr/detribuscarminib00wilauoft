-13-

licis. neque habet Peneum flumen silvas, neque Thessaliae flumen
toti Thessaliae potest opponi, neque traditum Peneis in optimo libro,
sed Paeneiouis, quod conflatum est ex Paeoniis et Peneis. nulla
regio aptius cum Thessalia componitur quam Thracia.

1484. omnes Graeci Achillem fortissimum omnium esse concedunt,
cedit turba ducum vincique haud maesta fatetur. sequitur adnexa sic ut
modo descripsi comparatio. sic cum pallentes Phleyraea in castra
coirent caelicolae . . . stabat anhela metu solum natura tonantem
respiciens. deos palluisse, cum contra gigantas se accingerent, iure
suo negarunt critici, nec conveniret hoc Graecis, qui haud maesti
Achilli cedunt. sed quod eosdem palari volunt, ineptum est: con-
veniunt enim e suis quisque terris, Mars e Thracia, Minerva Tri-
tone, Apollo Delo. bellantes autem otiosa est interpolatio. confi-
denter pono eos Pallenes Phleyraea in castra coisse.

DE PLAUTI PERSA.

Quae nunc edisseram libenter Kiesslingii iudicio subicerem,
qui in Plauto lectitando a mero sermonis veteris studio emendan-
dique periculis ad artem comicam aestimandam et exemplaria
Graeca investiganda mature se converterat et Aululariae exemplum
post Gallorum irruptionem compositum esse felici acumine investi-
gaverat, ego autem cum adulescens magis quam hodie comoediae
Graecae studerem, iucundissimum inter nos erat quaerendi com-
mercium, et in dies magis nobis persuadebamus, Plautum multo
plura exemplis suis debere quam plerique crediderant, eximia ac
vere Latina sermonis et argutiarum arte decepti, hortabamurque
discipulos, ut Graecorum potissimum vitam mores relligiones fa-
bulas Plautinarum comoediarum ope illustrarent, quorum studiorum
Kiesslingius in Bacchisin et Mostellaria luculenta dedit exempla,
alia in dissertationibus nonnullis a philosophorum Gryphiensium
ordine probatis ad persuadendum apte disputata sunt, denique ego
occasione data Pseudoli Curculionis Amphitruonis Graecarum tem-
pora breviter definivi. Plautum exempla sua non e scriniis libra-
riorum petisse, quod Ennius tragicus et Terentius fecerunt, sed
ea vertisse quae in scaena Graeca cum maxime ferrentur, mihi
persuasum est, neque aliter fecisse videtur Naevius. itaque igno-
bilis ceteroquin poetae Damophili esse Asinariam minime miramur,
et Captivos fortasse ne Athenis quidem neque florente aetate na-

