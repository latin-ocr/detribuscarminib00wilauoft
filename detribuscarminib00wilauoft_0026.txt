„22-

modo desperantem vidimus subito viam salutis indagasse miramur.
quae vitari poterant, si solita, quam ab Euripide nova comoedia
mutuabatur, prologi forma poeta uti voluisset. omissa enim scaena
prima Saturio, qui nunc quoque verum recitat prologum, prodire
poterat ct narrare, quae heri inter cenam a Toxilo audiverat, in
eo iam esse ut amica privaretur, frustra se adiisse cum ceteros
amicos tum vaferrimum Sagaristionem. deinde evocato Toxilo
nova consilia cum parasito erant communicanda. sed ego certe
minus eleganti arte me magis delectari fateor, cum sollemnis usus,
sive per monologum sive inducta persona protatica causam expo-
nit, per ipsam repetitionem taedium facile moveat. actus secundus
quantum ad argumentum comoediae fere supervacaneus est, cum
Sophoclidiscae nutricis ad Toxilum, Paegnii ad Lemniselenim nuntii
sine idonea causa mittantur. apparet et poetae et spectatoribus
lascivos Paegnii iocos multo magis quam fabulam ipsam cordi
fuisse. actus tertius et quartus omni laude inventionis dignissimi
sunt, sed eandem rursus deprehendimus in conectendis scaenis artis
infantiam. et intrant et exeunt personae plerumque soli poetae
arbitrio obsecutae, sin vero causam abeundi proferunt, ipso silentio
peior est; euius generis exemplum supra vidimus. actus quintus
denique victorum quasi triumphus est. quae Romano poetae om-
nia imputare non licet. scimus quidem Plautum eo progressum
esse, ut doctae Menandri fabulae, Adelphis, quam Sticho reddebat,
agrestes servorum comissantium lusus adnecteret. sed in Sticho
additis quae omnino abhorrent argumentum perverti ipsi sentimus,
in Persae exodo nihil est quin cum servilibus personis optime con-
veniat, neque brevissimae et tamen absolutae fabulae partem ab·
scindere licet, quae Paegnii cinaedi procacitate risum spectantium
tam quinto quam altero actu captat. igitur fatendum est poetam
in conectendis scaenis procul abesse ab ea arte, quam. v. gr. An-
dria aut Eunucho aut Bacchisin Menander prae se fert, praestare
hac quidem a parte vel Epidicum. sed veterem comoediam, cum
chori canticis actus distingueret, episodia non conexuisse satis
constat. choro fere intermortuo scaenas spatium vacuum diri-
mit, χοροῦ paragrapha in libris, tibiarum aut fidium cantu fortasse
in theatro distinctum: unde actuum quinorum ordo sensim natus
est, a Menandro tamen et Plauto alienus. quicumque Plutum to-
lerat, Persam non nimis vituperabit. sint tamen haec quoque am-
bigua: actus quintus multo proprius abest ab Aristophane quam
a Menandro, atque Aristophanes adeo, qui Musae suae castitatem
prae aemulorum servilibus et obscenis iocis extollere solet, nullam
composuit scaenam quae plebis studiis hominis vapulantis eiulati-

