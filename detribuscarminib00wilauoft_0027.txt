-23-

bus delectatae unice serviret. genus comoediae pravum est, sed
in hoc genere optimus Persae actus quintus, dum modo legentis
mens et animus frigidis versibus sanguinem dare sciat, quem in
theatro per histrionum motus tibiarumque modos accipiebant.
accumbunt ante aedes Toxilus cum amica sua et Sagaristio, Paeg-
nium pincernae munere fungitur. tristis accedit Dordalus, quem
per ludibrium ut accumbat Toxilus invitat: iam lascivissima se-
quitur Paegnii saltatiO, qui modo cyathum Dordalo offert, modo
cinaedicis motibus eum lacessit, modo pedibus ferit; nec pausam
facit nisi ut novos cyathos potantibus ministret. deinde postquam
Hegiae, nobilis saltatoris, staticulum puer imitatus est, etiam Sa-
garistio Diodori Ionica saltatione se exercet. quantum creditis
risisse plebeculam, cum bubulcus modo e pistrino solutus mollissi-
mos cinaedorum motus periclitabatur. postremo et Toxilus et
Lemnise1enis surgunt, quamquam haec patrono tam crudeliter illu-
dere aliquantisper cunctatur, et Dordalus humi proiectus miserrime
proculcatur, donec manus dat domumque fugit: spectatores bene va-
lete: Zeno periit: plaudite. plausisse credo et Romae et Athenis;
sed hanc comoediam neque poeta in cuius animo Gratiae habita-
bant neque Theophrasti amicus composuit. tam quinto quam ter-
tio saeculo fuisse qui plebi servirent consentaneum est, forma vero
exodi veteris usus, comissationis, speciem servat, et ipsa saltatio
Vesparum aut Pluti potius quam Adelphorum aut Rudentis aut
Mercatoris nos admonet. nam Casina, etsi non minus lascivam
scaenam et actionem alacriorem adeo continet, sollemni fescenni-
norum nuptialium ritu excusatur et formam exhibet longe diversam.
hoc enim antiquae comoediae peculiare est, utin comissationem exeat.

De moribus personarum quod dicam non habeo, nisi non sin-
gulorum hominum omnes esse, sed suum quamque genus referre,
in scaena fortasse saepius quam in vita spectatum. Dordalus quia
leno est, impurus et periurus esse creditur, ipse talem se esse
profitetur, sed inhonesti nihil committit. Saturio de parasitica
arte multa verba facit, sed quae facit, sycophantae potius sunt.
Lemniselenis serva et meretrix vero Toxili amore teneri vide-
tur. Sagaristio modo nequissimus servus est, vapulare et in pi-
strino torqueri solitus, modo magna cum pecunia tamquam fidelissi-
mus servus peregre mittitur et summa in amicum fide est. virgo
quamquam castitatis et verecundiae partes constanter defendit,
tamen omnium meretricum artes superare scit. sed hanc incon-
stantiam quominus aegre feramus, celeritas et nervi et vigor ser-
monis prohibet. qui Aristophanem ipsum ipse cognoverit, Di-
caeopolin Philocleonem Trygaeum ceterosque omnes primarum

