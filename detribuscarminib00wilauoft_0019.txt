-15—

propter summam rerum gestarum ignorationem infitiari non possu-
mus, gesta fortasse, esse Pyrrhi Antigonique aetate quae Epidico
convenirent, hoc profecto rationem modo subductam non infrin-
git. certissimum autem Menandri morte recentiorem esse Epidi-
cum. quam qui scripsit personis et causis et artificiis novae co-
moediae diutino magnorum poetarum usu stabilitis dextre uti
callet (pleraque enim vel in Plauti comoedia satis perspicua mihi
videntur), sed ultra mediocritatem nulla in re se extollit.

Ad artem comicam cognoscendam non multum conferunt tam
sero natae fabulae: ante Menandrum scriptas desideramus. sed
quantumvis desiderarem, ego quidem a Plauto nullam Demosthe-
nicae aetatis comoediam expressam esse mihi persuaseram, donec
praeter opinionem animadverterem Persam mediae comoediae esse,
vitiis suis iam magis memorabilem quam virtutibus futuram. som-
nia me narrare putabitis. verebar ipse primum ne somniarer;
sed manifesta res est nullique dubitationi obnoxia, scripta enim
est superstite Persarum regno fabula, in qua Timarchides Athe-
niensis expeditioni interest a rege Persarum in Arabiam suscep-
tae, et Persa puellam ex Arabia raptam Athenis vendit. quae
quod non re vera facta sunt, sed a Toxilo servo finguntur, ad
,hanc rem omnino non pertinet. finguntur enim quia fieri tunc
poterant. quodsi ratio constat, qua quidquid in comoediis de tem-
pore praesente pronuntiatur ad ipsum tempus referimus quo co-
moedia composita est, res confecta est. ac profecto Strepsiades
et Pithetaerus AristophaniS, Chremes et Micio Menandri aequales
sunt. diei enim servit comoedia imitatrix vitae, speculum consue-
tudinis. quem usum natura ipsa progenuit, operaeque esset pre-
tium examinare, quatenus ad magna nomina, Molierium Goldonium
Calderonem idem pertineret. valuisse eum Athenis demonstrem non
necesse est: refutet exemplo qui contrarium adfirmare audeat. nam
mythologicas fabulas tragoediae vestigiis insistentes in hac quidem
causa procul habendas esse patet. quamquam Thebae Amphitruo-
nis omnino non Herculis sed poetae aetatem redolent, atque in hac
ambiguitate summa huius comoediarum generis gratia sita est.

eum haec comoedia scriberetur, civium Atheniensium iuniores in exercitu fuisse,
equites Corinthum esse convocatos prima luce expeditos, Megarenses summa ino-
pia pressos esse, denique socios fuisse Athenis, inter quos Euboenses fuisse certe
probabile est. earundem partium enumerari socios cum alia docent tum quod
Corinthum equites Athenienses vocantur per fines Megarensium. quam societa-
tem subditam esse Macedonibus Corinthus et Euboea demonstrant, firmamenta
illorum dominationis. ergo facillime de Demetrii imperio annisque eisdem
cogitabimus, quibus Epidicum adscripsimus.

